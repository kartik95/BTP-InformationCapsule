इस बीमारी के लक्षण कई प्रकार के होते हैं और हर व्यक्ति के लक्षण एक दूसरे से भिन्न हो सकते हैं। अक्सर यह बीमारी धीरे धीरे शुरू होती है। शुरुआत में एकाग्रता में कमी, अपनी दुनिंया में खोये खोये रहना, चिड़चिड़ापन, काम के सलीके व सामजिक मेल जोल में कमी, अपने रख-रखाव की ओर बेपरवाही, नींद व भूख में गड़बड़ी जैसे लक्षण दिखाई देते हैं। रोगी को कई प्रकार के विभ्रम हो सकते हैं और कानों में अदृश्य लोगों की आवाज़ें सुनाई दे सकती हैं। मरीज़ के लिए विभ्रम व आवाज़ें अटल सत्य होती हैं। इसलिए वह डरा-डरा व बेचैन नज़र आता है, घर से बाहर नहीं जाता है, अपने-आप से बातें करता है और बेवजह हसता नज़र आता है। 

स्किज़ोफ्रेनिया के लक्षणों को 4 मुख्य श्रेणियों में बाँटा जा सकता है -

1. निष्चयात्मक (positive) लक्षण 
2. अव्यवस्थित (disorganized) लक्षण 
3. निषेधात्मक (negative) लक्षण 
4. बौद्ध (cognitive) लक्षण 

बीमारी की शुरुआत में निष्चयात्मक और अव्यवस्थित लक्षण प्रबल होते हैं। जैसे-जैसे बीमारी पुरानी होती है, निषेधात्मक और बौद्ध लक्षण दिखाई देते हैं। 

----------------------------------------------

1. निष्चयात्मक (positive) लक्षण

-- रोगी को आवाज़ें सुनाई देती हैं जी वास्तविकता में नहीं होती और आस-पास कोई बोल भी नहीं रहा होता। इसी प्रकार रोगी कुछ ऐसे देखते, सूंघते या महसूस करते हैं जो असलियत में वहां होता ही नहीं है। रोगी इन अनुभूतियों को जो वास्तविकता में नहीं होती हैं, सच मान लेते हैं। इन आवाज़ों या अनुभूतियों का स्रोत बाहरी ना होकर मरीज़ के दिमाग में ही होता है। कई बार जब मरीज़ इन आवाज़ों से बातें करते हैं तो ऐसा लगता है की वो हवा से बातें कर रहे  हों।

-- मरीज़ गलत धारणा पालना शुरू कर देता है जो बिल्कुल ही बेबुनियाद होती है। रोगी के परिजन, सहयोगी व मित्र भी इसे सही नहीं मानते। रोगी कई प्रकार के शक पाल लेते हैं जैसे उन्हें किसी साज़िश/षड्यंत्र  में फंसाया जा रहा है, लोग उन्हें देख कर उनकी चर्चा करते हैं, पति/पत्नी के चरित्रहीन होने का शक, इत्यादि। 

-- विभ्रमों और मतिभ्रमों के कारण मरीज़ कई बार गुस्से में आकर मार-पीट व गाली-गलौज पर उतारू हो जाते हैं। 

-- धीरे-धीरे मरीज़ इस विकृत वास्तविकता में इतना डूब जाता है कि वह समाज से कटने लगता है और अपने काम-धंधे, साफ-सफाई, भोजन इत्यादि की तरफ भी ध्यान नहीं दे पाता है। नींद भी कम हो जाती है और दिनचर्या पूरी तरह से अव्यवस्थित हो जाती है। 

----------------------------------------------

2. अव्यवस्थित (disorganized) लक्षण

-- अगर इस रोग का समय से इलाज ना हो तो यह बढ़ता चला जाता है और मरीज़ नकारात्मकता में डूबने लगता है। ऐसी स्तिथि में विभिन्न लक्षण दिखते हैं जैसे जीवन में कोई रुचि या शौक ना होना, भावनाओं एवं अभिव्यक्ति की कमी, बहुत ही कम बोलना, मेल-मिलाप और वार्तालाप में रुचि की कमी, अलग-अलग रहना, कोई भी काम ना तो शुरु करना और ना ही जारी रख पाना, इच्छाशक्ति की कमी होना और समाज से दूर हो जाना। 

----------------------------------------------

3. निषेधात्मक (negative) लक्षण 

-- ठीक प्रवाह के साथ पुरे वाक्य बोलने और वार्तालाप में परेशानी। 

-- ऐसे व्यवहार जो समाजिक तौर पर बिलकुल ही गलत होते हैं, जैसे कूड़ा कर्कट इकट्ठा करना, कहीं भी मलमूत्र कर देना इत्यादि।

-- लम्बे समय तक असामान्य मुद्रा में रहने की वजह से शरीर में अकड़न, गतिविधियों में गहन धीमापन।

----------------------------------------------

4. बौद्ध (cognitive) लक्षण

-- अगर यह बीमारी लम्बे समय तक चले, तब ये लक्षण दिखाई देंगे। 

-- ये लक्षण प्रत्यक्ष में दिखाई तो नहीं देते, परन्तु ये रोज़मर्रा के काम-काज को ना कर पाने का एक महत्तवपूर्ण कारण होते हैं। 

-- एकग्रता की कमी

-- बातों का सार ना समझ पाना, जैसे मरीज़ ने कोई कहानी सुनी या टीवी पर कोई नाटक देखा तो वो उस कहानी या नाटक का सार नहीं बता पाता। 

-- मुश्किलों को समझ कर उनका समाधान निकाल पाने में कमी

