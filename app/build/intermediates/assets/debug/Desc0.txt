स्किज़ोफ्रेनिया एक गंभीर मानसिक रोग है जिसमें सोच-विचार, अनुभूति व भावनात्मकता में व्यवधान आ जाता है।  करीब एक प्रतिशत लोग इस रोग से ग्रस्त हैं। किसी भी समय वश्व् भर में 7.4 करोड़ लोग (जनसँख्या के आधार पर) और भारत में करीब 1.5 करोड़ लोग स्किज़ोफ्रेनिया से पीड़ित हैं। कोई भी सामाज या देश इस रोग से मुक्त नहीं है। आमतौर पर ये रोग किशोरावस्था में शुरू होता है। स्किज़ोफ्रेनिया जीवन के हर पहलु को प्रभावित करता है। इसके लक्षण भ्रमित मानसिकता व विकृत वास्तविकता के कारण होते हैं। इस रोग का प्रभावकारी इलाज कम पैसों में, परिवार के साथ रहते हुए संभव है। 
